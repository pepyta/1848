<div class="col s12 m8">
    <div class="card">
        <div class="card-content">
            Magyarország a török kiűzése és a Rákóczi-szabadságharc elbukása után erősen korlátozott, mégis meglévő önállóságot élvezve volt része a Habsburg Birodalomnak. Az 1723-ban elfogadott Pragmatica sanctio törvényesen is rendezte a Habsburg uralkodó és a magyarországi rendek viszonyát. Az egyetlen komolyabb további előrelépést ezen a területen 1848-ig az 1791. évi X. törvénycikk[5] jelentette, amely biztosította az ország jogi függetlenségét a birodalom többi tagállamával szemben.
            Kossuth Lajos a reformszellemű nemzeti liberális nemesség programjának fő megalkotója
            Az ifjú Petőfi 1845-ben, Barabás Miklós műve
            „ 	A magyar mélyen aludt. Eközben nyelvét felejté, nemzeti színét veszté. Sok azt hitte, nem eszmél már fel többé, s el van olvasztva. De a magyar felébredt; mily halovány színben, mily torzalakban, ki-ki előtt ismeretes. 	”
            – Széchenyi István: A Magyar Akadémia körül, 1842
        </div>
    </div>
    <div class="card">
        <div class="card-content">
            Az 1848-as tavaszi átalakulás programja majdnem két évtizedes előkészítő munka eredménye. Bár a reformkori országgyűléseken nagyon kevés valódi változtatást sikerült elérni, de lehetőséget teremtettek arra, hogy a reformszellemű liberális nemesség kidolgozza a saját programját. Megjelenhettek az országos nyilvánosság színpadán a leendő forradalom vezetői: Batthyány Lajos, Kossuth Lajos, Deák Ferenc, Széchenyi István, Szemere Bertalan, Eötvös József és mások.
            <br><br>
            Az 1847 novemberében Pozsonyban összeült – később utolsónak bizonyult – rendi országgyűlésen a reformpárti erők által létrehozott Ellenzéki Kör és a „fontolva haladókat” tömörítő Konzervatív Párt lépett föl határozott programmal. Utóbbiak jelentős mértékben bírták a bécsi udvari körök támogatását is. A téli hónapok során patthelyzet alakult ki, ebbe a helyzetbe hozott döntő fordulatot a február 22-ei párizsi forradalom híre. Kossuth Lajos március 3-án elmondott beszéde fogalmazta meg programszerűen az ellenzék követeléseit: független magyar bank felállítását, a honvédelmi rendszer átalakítását, jobbágyfelszabadítást, közteherviselést, népképviseleti parlamentet és magyar független felelős nemzeti kormányt.
            1848. március 13-án Bécsben kitört a forradalom és a tanuló ifjúság a petícióját az országgyűlési rendekkel elfogadtatta, Metternich lemondott
            <br><br>
            A Habsburg Birodalom másik felének pedig alkotmányt követelt, amelynek fontos szerepe lett a március 13-án bekövetkező bécsi forradalom kitörésében. Ezen kívánalmak országgyűlési felirat alakjában voltak a király elé terjesztendők.[6]
            <br><br>
            A végső lökést a reformok ügyében végül 1848. március 15-e jelentette, amikor a pesti radikális ifjúság vér nélkül érvényt szerzett az ún. 12 pontnak.                    
        </div>
    </div>
    <div class="card">
        <div class="card-content">
            <div class="card-title">
                Egyenlőség, szabadság, testvériség! 
            </div>
        </div>
    </div>
</div>
<div class="col s12 m4">
    <div class="card">
        <div class="card-content">
            Március 11-én a bécsi tanuló ifjúság petíciót nyújtott be a császárhoz; Pesten az Ellenzéki Kör hasonlóképpen elfogadott március 12-én tartott gyűlésében egy Irinyi József által fogalmazott 12 pontból álló kérvényt:
            „Mit kiván a magyar nemzet. Legyen béke, szabadság és egyetértés.'
            
            <ol>
                <li>Kivánjuk a' sajtó szabadságát, censura eltörlését.</li>
                <li>Felelős ministeriumot Buda-Pesten.</li>
                <li>Évenkinti országgyülést Pesten.</li>
                <li>Törvény előtti egyenlőséget polgári és vallási tekintetben.</li>
                <li>Nemzeti őrsereg.</li>
                <li>Közös teherviselés.</li>
                <li>Urbéri viszonyok megszüntetése.</li>
                <li>Esküdtszék. képviselet egyenlőség alapján.</li>
                <li>Nemzeti Bank.</li>
                <li>A' katonaság esküdjék meg az alkotmányra, magyar katonáinkat ne vigyék külföldre, a' külföldieket vigyék el tőlünk.</li>
                <li>A' politikai statusfoglyok szabadon bocsáttassanak.</li>
                <li>Unio.</li>
            </ol>
        </div>
    </div>

</div>